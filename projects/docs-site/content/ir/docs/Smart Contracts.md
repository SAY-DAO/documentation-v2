<div style="direction: rtl; text-align: justify;">

# پیش‌درآمد
در این سند، چارچوبی جامع مبتنی بر حکمرانی سازمان خودگردان غیرمتمرکز (DAO) برای سنجش و پاداش‌دهی به تلاش‌های مرتبط با برآوردن «نیازها» در یک اکوسیستم توکن‌بندی‌شده ارائه می‌گردد. با بسط روش فرایند تحلیل سلسله‌مراتبی (AHP) و اصول پایداری که نخستین بار توسط کیم، هونگ و مایر در مطالعه‌ی اقتصادهای توکنی ارزش‌محور بر بستر بلاک‌چین توسعه یافت، این رویکرد را به زمینه‌ی گسترده‌تر «برآوردن نیازها» تعمیم می‌دهیم.
با تلفیق تصمیم‌گیری ساختاریافته‌ی AHP و حکمرانی زنجیره‌ای، چارچوب پیشنهادی نه تنها تلاش‌ها را به روشی شفاف و انعطاف‌پذیر کمّی‌سازی می‌کند، بلکه در هر مرحله از صدور و توزیع توکن‌ها، اصل مسئولیت‌پذیری دموکراتیک را نهادینه می‌سازد.

# ضریب سختی 
هر مرحله از کشف تا تأمین یک نیاز برای کودک، از نظر پیچیدگی و فوریت با تفاوت‌های چشمگیری مواجه است. سامانه‌ی پاداش‌دهی توکن‌محور ما، دشواری هر نیاز را کمّی‌سازی کرده و به‌صورت متناسبی به تمامی مشارکت‌کنندگان پاداش اختصاص می‌دهد. در این راستا، از روش فرایند تحلیل سلسله‌مراتبی (AHP) برای تلفیق چندین عامل سختی در یک امتیاز واحد بهره می‌بریم. نیازهای تأمین‌شده با سختی بالاتر، توکن‌های بیشتری تولید می‌کنند که این مقدار با ضریب چندگانه (multiplier) و تعداد خانواده‌های مجازی (virtual families) درگیر، مقیاس‌دهی می‌شود.
کلیه‌ی پارامترهای تعیین‌کننده‌ی امتیاز سختی یک نیاز (از جمله وزن‌ها، سقف‌ها، تقسیم‌بندی‌ها و نظایر آن) توسط  DAOبه‌صورت درون‌زنجیره‌ای (on-chain) حکمرانی می‌شوند تا شفافیت و انعطاف‌پذیری تضمین گردد. امتیاز سختی یک نیاز، مقداری از ۰ تا ۱۰۰ است که از طریق ترکیب پنج صدک شاخص  (criterion percentiles) آن با استفاده از وزن‌های AHP مورد تصویب DAO محاسبه می‌شود.

# سختی در مقابل فوریت
لازم است تمایزی روشن بین سختی (هزینه-تلاش) و فوریت (حساسیت زمانی) قائل شویم. مدل امتیازدهی ما صرفاً میزان سختی برآورده کردن یک نیاز (زمان تحویل طولانی‌تر، هزینه‌ی بالاتر و نظایر آن) را پاداش می‌دهد، نه سرعت مورد نیاز برای رسیدگی به آن را. به‌عنوان نمونه، یک کیف پزشکی گران‌قیمت (با سختی بالا) ممکن است در کوتاه‌مدت فوریتی نداشته باشد، حال آنکه یک کالای ارزان که به‌صورت فوری مورد نیاز است، فوری محسوب می‌شود اما از سختی پایینی برخوردار است.
چارچوب پیشنهادی ما صرفاً از مفهوم سختی برای تخصیص توکن‌ها استفاده می‌کند (توکن‌های بیشتر برای نیازهایی که تلاش بیشتری برای برآورده‌سازی آن‌ها صرف شده است)، در حالی که مبحث فوریت توسط قواعد مجزایی خارج از این مکانیزم امتیازدهی مدیریت خواهد شد.

# امتیازبندی سختی مبتنی بر AHP تحت حاکمیت DAO 
اعضای سازمان خودگردان غیرمتمرکز (SAY DAO) به‌صورت مشارکتی اهمیت هر معیار سختی را با به‌کارگیری روش فرایند تحلیل سلسله‌مراتبی (AHP) تعیین می‌کنند. SAY DAO سه مؤلفه‌ی کلیدی— وزن‌دهی AHP مبتنی بر جامعه، رأی‌گیری مدیریتی و منطق پاداش درون زنجیره‌ای— را برای امتیازدهی به مشارکت‌ها و توزیع عادلانه‌ی توکن‌ها یکپارچه می‌سازد. اعضای DAO  نه تنها می‌توانند پیشنهادهای مختلف ارائه دهند، بلکه قادرند به هر مقایسه‌ی زوجی (pairwise comparison) AHP برای معیارهای سختی (مثال: مقایسه‌ی زمان تکمیل در برابر زمان تأمین یک نیاز برآورده‌شده) رأی دهند.
هر عضو DAO قضاوت‌های خود در خصوص اولویت‌ نسبی معیارها را ثبت می‌کند؛ این داده‌ها در یک ماتریس زوجی اجماعی (consensus pairwise matrix) تجمیع می‌گردند. سپس روش بردار ویژه (eigenvector method) در AHP، با پردازش این ماتریس تولیدشده توسط  DAO، وزن‌‌های اهمیت تعیین‌شده به‌صورت جمعی را برای هر معیار محاسبه می‌نماید.

هر نیاز با استفاده از پنج شاخص ارزیابی می‌شود:
- **خلق نیاز ← مدت زمان تایید ($t_c$),**
- **تایید ← مدت زمان پرداخت ($t_p $),**
- **پرداخت ← مدت زمان سفارش ($t_o $),**
- **سفارش ← مدت زمان تحویل ($t_d $),**
- **هزینه نیاز.**

هر نیاز با استفاده از پنج شاخص ارزیابی می‌شود:
هر شاخص‌ خام ابتدا در یک مقیاس درصدی ۰ تا ۱۰۰ نرمال‌سازی می‌گردد (۰ = کمترین دشواری، ۱۰۰ = بالاترین دشواری).
 برای شاخص‌های زمان‌محور، مقیاس درصدی معکوس می‌شود تا زمان‌های کوتاه‌تر، دشواری بالاتری را نشان دهند (مثال: زمان تکمیل).
برای شاخص قیمت، از مقیاس درصدی استاندارد استفاده می‌شود (قیمت بالاتر → دشواری بالاتر).
یک مقدار درصدی (صدک) جایگاه یک مقدار را در مجموعه‌داده‌ها مشخص می‌کند و نشان‌دهنده‌ی درصد مقادیری است که پایین‌تر یا مساوی آن مقدار خاص هستند.
به‌عنوان نمونه: اگر قیمت یک نیاز در صدک ۹۰ قرار گیرد، بیانگر آن است که از ۹۰٪ قیمت‌های اخیر بالاتر است (یعنی بسیار پرهزینه محسوب می‌شود).

محاسبه‌ی نهایی دشواری از طریق جمع وزنی این امتیازات طبق فرمول زیر انجام می‌شود:

```math
P(x) = 100 \times \frac{\text{rank}(x) - 1}{N - 1}
```

در نهایت میزان سختی کلی از مجموع وزنی این مقادیر به دست خواهد آمد که در آن $w_x$ همان وزن معیار برگرفته از AHP خواهد بود. (مراجعه کنید به بخش وزن‌گیری از طریق AHP) 

```math
\mathrm{Difficulty}
= w_{t_c}\,P_{\mathrm{inv}}(t_c)
+ w_{t_p}\,P_{\mathrm{inv}}(t_p)
+ w_{t_o}\,P_{\mathrm{inv}}(t_o)
+ w_{t_d}\,P_{\mathrm{inv}}(t_d)
+ w_{\text{price}}\,P(\text{price})
```

همین طور، $P(x)$ و $P_{\mathrm{inv}}(x)$ امتیازهای نرمال‌شده در جایگاه هر شاخص هستند. هر چه ضریب سختی بالاتر باشد، به این معنا است که برآورده کردن نیاز سخت‌تر یا هزینه‌برتر است. 


## نمونه
برای مثال، فرض کنید که DAO به این وزن‌های اولیه حکم داده است: $w_{t_c}$ = 15%, $w_{t_p}$ = 15%, $w_{t_o}$ = 10%, $w_{t_d}$ = 10%, $w_{\text{price}}$ = 50%. N تعداد کل مقادیر است که یعنی N برابر است با 5. 

|     **نیاز**    | **$t_c$ (روز)** | **$t_p$ (روز)** | **$t_o$ (روز)** | **$t_d$ (روز)** | **$Price$ (دلار)** |
| :-------------: | --------------: | --------------: | --------------: | --------------: | --------------: |
|   جعبه کمک‌های اولیه   |               1 |               1 |               1 |               3 |             100 |
| وسایل مدرسه |               5 |               5 |               3 |               5 |              40 |
|   بسته غذایی  |               3 |               3 |               7 |               1 |              60 |
|     پوشاک     |               7 |               7 |               5 |               4 |              10 |
|    پک لوازم ورزشی   |               9 |               9 |               9 |               7 |              80 |


**مثال محاسبه**: $t_c$ مقادیر مرتب‌شده از کم به زیاد: [1, 3, 5, 7, 9]. صدک‌ها(عادی) = [0, 25, 50, 75, 100]. وارونه‌شده = [100, 75, 50, 25, 0].

- 1 روز ← 100% (جعبه کمک‌های اولیه) ← رتبه 1

- 3 روز ← 75% (بسته غذایی) ← رتبه 2

- 5 روز ← 50% (وسایل مدرسه) ← رتبه 3

- 7 روز ← 25% (پوشاک) ← رتبه 4

- 9 روز ← 0% (پک لوازم ورزشی) ← رتبه 5

برای $t_c$ این مقادیر را به دست می‌آوریم:

| نیاز | $t_c$ | رتبه $\mathrm{rank}(t_c)$ | $\mathrm{rank}-1$ | $\displaystyle\frac{\mathrm{rank}-1}{4}$ | $P(t_c)$ |  $P_{\mathrm{inv}}(t_c)$ |
| :-: | :-: | :---------------------: | :---------------: | :--------------------------------------: | :----: | :----: |
|  **جعبه کمک‌های اولیه**  |  1  |            1            |         0         |               $0/4 = 0.00$               |   0%   |   100%   |
|  **بسته غذایی** |  3  |            2            |         1         |               $1/4 = 0.25$               |   25%  |   75%  |
|  **وسایل مدرسه** |  5  |            3            |         2         |               $2/4 = 0.50$               |   50%  |   50%  |
|  **پوشاک**  |  7  |            4            |         3         |               $3/4 = 0.75$               |   75%  |   25%  |
| **پک لوازم ورزشی** |  9  |            5            |         4         |               $4/4 = 1.00$               |  100%  |  0%  |


برای باقی شاخص‌ها نیز عملیات یکسان را انجام می‌دهیم:

| **شاخص**                  |  **Wt**  | **‎جعبه کمک‌های اولیه** | **وسایل مدرسه** | **بسته غذایی** | **پوشاک** | **پک لوازم ورزشی** |
| ----------------------------- | :------: | --------------: | ------------------: | ---------------: | ----------: | -------------: |
|  $t_c$        |    15%   |           100.0 |                50.0 |             75.0 |        25.0 |            0.0 |
|  $t_p$           |    15%   |           100.0 |                75.0 |             50.0 |        25.0 |            0.0 |
|  $t_o$             |    10%   |           100.0 |                75.0 |             25.0 |        50.0 |            0.0 |
|  $t_d$         |    10%   |            75.0 |                25.0 |            100.0 |        50.0 |            0.0 |
| Price                         |    50%   |           100.0 |                25.0 |             50.0 |         0.0 |           75.0 |
| **ضریب سختی**          | **100%** |        **97.5** |           **41.25** |        **56.25** |   **17.50** |      **37.50** |

<br><br>
# وزن‌گیری از طریق AHP
در فرآیند تحلیل سلسله مراتبی (AHP)، تصمیم‌گیری در قالب یک سلسله‌مراتب متشکل از یک هدف، معیارها و جایگزین‌ها ساختاردهی می‌شود. هر عضو DAO قضاوت خود را در مورد هر جفت معیار ارائه می‌دهد. این قضاوت‌های زوجی در یک ماتریس مقایسه اجماعی تجمیع می‌شوند. بردار ویژه اصلی این ماتریس، وزن هر معیار را مشخص می‌کند که در نهایت به دستیابی به سطوح اهمیت تعریف شده توسط جامعه منجر می‌شود. این روش، فرآیند رأی‌گیری دموکراتیک (یک توکن، یک رأی) را جایگزین طرح وزن‌دهی توسط یک کارشناس منفرد می‌کند.

**دلیل استفاده**: پنج معیار ذکر شده لزوماً اهمیت یکسانی ندارند (مثلاً ممکن است قیمت مهم‌تر از زمان تحویل باشد). اعضای DAO از طریق رأی‌گیری ساختاریافته AHP، این وزن‌ها را تعیین می‌کنند.

- **رای‌گیری دوتایی:** شرکت‌کنندگان در DAO معیارها را دو به دو و با استفاده از مقیاس ۱ تا ۹ Saaty (۱ = اهمیت یکسان، ۹ = اهمیت بسیار بیشتر یک معیار) مقایسه می‌کنند. برای مثال، یک عضو ممکن است قضاوت کند که «قیمت» ۵ برابر مهم‌تر از «زمان تحویل سفارش» است. هر مقایسه (مثلاً با استفاده از میانگین هندسی) در یک ماتریس مقایسه زوجی گروهی تجمیع می‌شود.

- **محاسبه وزن‌ها: **بردار ویژه اصلی ماتریس محاسبه می‌شود تا وزن‌های نرمال‌شده $(w_{\text{tc}}, w_{\text{tp}}, w_{\text{to}}, w_{\text{td}}, w_{\text{price}} )$ به دست آیند. این بردار ویژه، اهمیت نسبی هر معیار را منعکس می‌کند. 

- **بررسی سازگاری منطقی:** AHP از طریق نسبت سازگاری (CR)، میزان سازگاری در قضاوت‌ها را کمی می‌کند. مقدار CR پایین (۱۰/۰ ≥) نشان‌دهنده سازگاری منطقی در فرآیند تصمیم‌گیری است.

 $$ CI = \frac{\lambda_{\max} - n}{n - 1}, \qquad CR = \frac{CI}{RI} $$
  - $\lambda_{\max}$: بردار ویژه‌ی اصلی که در ماتریس مقایسه بزرگ‌ترین بردار است 
  - $n$: تعداد شاخص‌ها (بزرگی ماتریس, مثلا n=5).
  - $CI$: شاخص سازگاری منطقی.
  - $RI$: تنها به مقدار n بستگی دارد و از جدول Saaty به دست می‌آید.


# ضرب و تخصیص توکن
پس از محاسبه «ضریب سختی» (که معمولاً در مقیاس ۰ تا ۱۰۰ نرمال‌شده است)، تعداد جدیدی توکن برای آن نیاز خاص ضرب (Mint) می‌شوند. سپس یک «ضریب همکاری» اعمال می‌گردد که شرح کامل آن در بخش «ساختار ضریب» ارائه شده است. 
توکن‌های ضرب شده توسط DAO در $log_2 (v + 1)$ ضرب می‌شوند و $v$ نماینده خانواده‌های مجازی است که در رفع نیازی مشارکت داشته‌اند. در نتیجه:


$$Tokens = Difficulty × Multiplier × log_2(v + 1)$$

- ضریب (Multiplier) یک مقدار پویا است که سقف آن توسط DAO تعیین می‌شود (مثلاً ۲) و عملکرد خانواده مجازی در تعیین آن مؤثر است. برای مثال، وقتی ضریب برابر 2 باشد، امتیاز سختی 50 به $50\times2=100$ تعداد توکن قبل از دخیل کردن فاکتور لوگاریتم می‌انجامد. 

- شرط $\log_2(v+1)$ بازدهی نزولی را در ازای مشارکت افراد بیشتر تضمین می‌کند. این رویکرد بدون ایجاد تورم نامحدود توکن‌ها، همکاری را تشویق می‌کند.


فرمول توکنی، سختی و تلاش جامعه را به پاداش‌ها متصل می‌کند. این سیستم به گونه‌ای طراحی شده که کاربران و جامعه متناسب با میزان مشارکتشان پاداش دریافت کنند. هرچه همه‌ی طرفین در تأمین یک نیاز موثرتر عمل کنند، تعداد توکن‌های بیشتری برای آن نیاز خاص ضرب (Mint) شده و میان آنان توزیع می‌شود.

### ساختار ضریب همکاری
سیستم به ازای هر عضو خانواده‌ی مجازی دو شاخص اصلی را **در بازه‌ی سی روز گذشته** جمع‌آوری می‌کند. 


1. **مقدار کل منابع مالی حاصل از مشارکت ($A$)**

   * مجموع پولی که کاربر **در نقش مشخص** در طول 30 روز گذشته اهدا کرده است. 


  $$
    P_A(\text{user}) \;=\; 100 \times \frac{(\text{rank of user by }A) - 1}{M - 1},
  $$


2. **شمار کل نیازهای تامین شده ($C$)**

   * تعداد نیازهای کودک مشخصی که کاربر در طول 30 روز گذشته **در نقش خاص خود** تامین کرده است.


  $$
  P_C(\text{user}) = 100 \times \frac{(\text{rank of user by }C) - 1}{M - 1}
  $$

$M$ نیز تعداد کل کاربران فعال در طول سی روز گذشته با همان نقش خاص است. کابران با توجه به $A$ و $C$ رتبه‌بندی می‌شوند. وقتی $P_A$ و $P_C$ را برای کاربر مشخصی به دست می‌آوریم، که جفت این شاخص‌ها در بازه‌ی 0 تا 100 قرار می‌گیرند، همه‌ی این مقادیر را ترکیب می‌کنیم و صدک عملکرد واحدی به دست می‌آوریم. 

$$
\text{Performance} = \frac{P_A + P_C}{2} \quad(\text{range: }0 \text{–} 100).
$$



**مشارکت‌کننده‌ی بالاتر از حد متوسط** کاربری است که عملکرد درصدی‌اش **از 50 عبور کند** (یعنی از متوسط تمام کاربران در همان نقش خاص بالاتر باشد). به بیان دیگر:

* **بالاتر از حد متوسط** ⇔ $\text{عملکرد} \gt 50$.
* **حد متوسط یا پایین‌تر از آن** ⇔ $\text{عملکرد} \le 50$.

با استفاده از روش صدک‌ها، به طور طبیعی توزیع‌های نامتقارن را لحاظ می‌کنیم - به عنوان مثال اگر یک خاله ۵۰۰۰ دلار کمک کند در حالی که اکثر خاله‌ها ۱۰۰ دلار کمک می‌کنند، آن خاله در صدک نود و نهم قرار گیرد و همین رتبه‌بندی در صدک بالاست که برای افزایش پاداش‌ها اهمیت دارد.


 1. برای هر نیاز ضریب مشارکت انفرادی اعضای خانواده‌ی مجازی را محاسبه می‌کنیم. برای هر عضوی که در صدک زیر 50% قرار بگیرد، این ضریب برابر با 0 خواهد بود. 

$$
\text{Individual Multiplier}_i= \max(0, \frac{Performance_i​−50}{50}) \quad(\text{range: }0 \text{–} 1).
$$

 2. مقادیر ضریب‌های تمام اعضای خانواده را با هم جمع می‌کنیم (فقط وقتی عملکرد بالای 50 باشد)

$$
\text{TotalMultiplier} =
\sum_{\substack{i \\ \text{where Performance}_i > 50}} \text{Individual Multiplier}_i
$$

 3. سقف، یعنی سقف توکنی که با حاکمیت DAO کنترل شده را لحاظ می‌کنیم تا از تورم مازاد جلوگیری شود.  

$$
\text{FinalMultiplier}= min(1+TotalMultiplier​, Cap)
$$



# Role-Based Token Splits
توکن‌های ضرب‌شده میان نقش‌های مختلف تقسیم می‌شوند. فرض کنید تقسیم‌بندی جاری مطابق جدول زیر باشد. گرچه، این پارامترها توسط رأی‌گیری DAO تعیین یا به‌روزرسانی خواهند شد:

| **نقش**           | **هدف**                                                     | **سهم توکن** |
| ------------------ | --------------------------------------------------------------- | --------------- |
| **مددکار اجتماعی**  | نیازهای کودک را تایید و خلق کرد          | 20%             |
| **شاهد**        | صحت و اعتبار نیاز را بررسی و تایید کرد | 15%             |
| **میانجی**      | کالای موردنظر را از تامین‌کننده‌ای سفارش داد و پرداخت را تکمیل کرد    | 15%             |
| **خانواده مجازی** | **جمع خانواده‌ی مجازی** که در پرداخت هزینه‌ی نیاز مشارکت داشته‌اند              | 25%             |
| **خویشاوند**          | ضرب توکن از نیازهای امضا‌ شده                    | 25%             |
## مثال - تقسیم توکن
فرض کنید ضریب سختی نیازی 65 باشد، در حالی که 3 اهداکننده دارد و ضریب مشارکت برابر 2 است. در این صورت:
<br><br>
$Tokens Minted=65×2×log₂(3+1)=65×2×2=260$
| **نقش**       | **سهم %** | **مقدار توکن** |
| -------------- | ----------: | ---------------: |
| مددکار اجتماعی  |         20% |      52.0 توکن |
| شاهد        |         15% |      39.0 توکن |
| میانجی      |         15% |      39.0 توکن |
| خانواده مجازی |         25% |      65.0 توکن |
| خویشاوند       |         25% |      65.0 توکن |

<br><br>

# توزیع توکن‌ها در میان اعضای خانواده‌ی مجازی
هنگامی که یک نیاز کودک برطرف می‌شود، یکی از اعضای خانواده می‌تواند برای آن نیاز خاص، توکن ضرب کند (Mint). مشارکت‌کنندگان در گروه خانواده مجازی (مانند مادر، پدر، خاله، دایی) سهمی از این توکن‌ها را متناسب با مبلغ پرداختی خود دریافت می‌کنند. علاوه بر این، هر مشارکت‌کننده یک ضریب پاداش نیز دریافت می‌کند که بر اساس صدک عملکرد ۳۰ روزه او در مقایسه با همتایانش در همان نقش تعیین می‌شود؛ برای مثال، فعالیت یک مادر در مقایسه با تمام مادرهای دیگر رتبه‌بندی می‌شود.
اگر مجموع صدک عملکرد هر مشارکت‌کننده از میانه بیشتر شود (یعنی بالاتر از صدک ۵۰)، این امر باعث افزایش ضریب پاداش برای همه‌ی اعضایِ درگیر در آن نیاز خاص می‌شود. با معیار قرار دادن هر نقش در مقایسه با گروه همتای خود، SAY اعضای خانواده را تشویق می‌کند تا با استانداردهای اکوسیستم هم‌خوانی داشته یا از آن فراتر روند. این مکانیسم اطمینان می‌دهد که عملکرد برتر افراد، به افزایش پاداش‌های جمعی منجر شود.


</div>
